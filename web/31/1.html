<!DOCTYPE html>
<html lang="ta">
<head>
<meta charset="UTF-8">
<title>ஒபதியா - அதிகாரம் 1</title>
<link rel="stylesheet"
	href="../webincludes/css_/chapter.css">
		
		<meta http-equiv="content-type" content="text/html; charset=utf-8" />
<meta name="description" content="திருவிவிலியம் பொது மொழிபெயர்ப்பை இணையத்தில் உரை திருத்த ஒரு கூட்டு முயற்சி. Tamil Bible MySQL Database in Unicode" />
<meta name="keywords" content="திருவிவிலியம், தமிழ் விவிலியம், திருவிவிலியம் பொது மொழிபெயர்பு, கத்தோலிக்க விவிலியம், Tamil Bible, Tamil Catholic Bible, TNBCLC Bible" />

<script src="../webincludes/js/jquery.min.js"></script>
<script src="../webincludes/js/skel.min.js"></script>
<script src="../webincludes/js/skel-layers.min.js"></script>
<script src="../webincludes/js/init.js"></script>

<link rel="stylesheet" href="../webincludes/css_/all.css" />

<noscript>
	<link rel="stylesheet" href="../webincludes/css/skel.css" />
	<link rel="stylesheet" href="../webincludes/css/style.css" />
	<link rel="stylesheet" href="../webincludes/css/style-xlarge.css" />
</noscript>

<script type="text/javascript">
initSettings('webincludes');
</script>	</head>
<body>
		<div id="ld1"></div>
<script type="text/javascript">
$("#ld1").addClass("loader");
</script>
<!-- Header -->
<header id="header">
	<h1>திருவிவிலியம்</h1>
	<nav id="nav">
		<ul>
			<li><a href="../index.html">முகப்பு</a></li>
			<li><a href="../toc.html">அட்டவணை</a></li>
			<li><a href="../doc1.html">Help</a></li>
			<li><a href="http://bible.madharasan.com/login.html">Login</a> / <a href="http://bible.madharasan.com/register.html">Signup</a></li>
		</ul>
	</nav>
</header>		<!-- Main -->
	<section id="main" class="wrapper">
		<div class="container">

			<header class="major">
				<h3>ஒபதியா - 1</h3>
				<p><a href='1.html'>1</a>						</p>
			</header>
					<div class='para'><div class='poem poem1'><p> <span class='verseNum'>1</span>ஓபதியா கண்ட காட்சி: தலைவராகிய</p><p> ஆண்டவர் ஏதோமைக் குறித்து</p><p> இவ்வாறு சொல்கின்றார்:</p><p> “விழித்தெழுங்கள்,</p><p> ஏதோமுக்கு எதிராகப்<br/>போருக்குப் புறப்பட்டுச் செல்வோம்!”</p><p> என்று அறிவிக்கத்</p><p> தூதன் ஒருவனை</p><p> வேற்றினத்தாரிடையே</p><p> ஆண்டவர் அனுப்பினார், என்பதாக</p><p> ஆண்டவரிடமிருந்து வந்த</p><p> செய்தி ஒன்றை நாம் கேட்டிருக்கிறோம்.</p></div></div><h3>ஏதோம் நாட்டை ஆண்டவர் தண்டிப்பார்</h3><div class='para'><div class='poem poem1'><p> <span class='verseNum'>2</span>நான் உன்னை மக்களினத்தாரிடையே</p><p> சிறுமைக்குள்ளாக்குவேன்;</p><p> நீ பெரும் நிந்தைக்கு ஆளாக்கப்படுவாய்.</p></div><div class='poem poem1'><p> <span class='verseNum'>3</span>பாறை இடுக்குகளில் வாழ்பவனே! <br/> உயரத்திலே குடியிருப்பை</p><p> அமைத்திருப்பவனே!</p><p> ‘என்னைத் தரை மட்டும்</p><p> தாழ்த்தக் கூடியவன் யார்?’ என</p><p> உள்ளத்தில் சொல்லிக் கொள்பவனே!</p><p> உன் இதயத்தின் இறுமாப்பு <br/> உன்னை ஏமாற்றிவிட்டது.</p></div><div class='poem poem1'><p> <span class='verseNum'>4</span>நீ கழுகைப் போல்</p><p> உயர உயரப் பறந்தாலும்,</p><p> விண்மீன்கள் நடுவில்</p><p> உன் கூட்டை அமைத்தாலும்,</p><p> அங்கிருந்தும் உன்னைக்</p><p> கீழே விழச் செய்வேன், <br/> என்கிறார் ஆண்டவர்.</p></div><div class='poem poem1'><p> <span class='verseNum'>5</span>உன்னிடம் திருடர்கள்</p><p> வருவார்களாயின்,</p><p> கொள்ளைக்காரர்கள்</p><p> இரவில் வருவார்களாயின்</p><p> தங்கள் தேவைக்கு அதிகமாகத்</p><p> திருடுவார்களோ?</p><p> திராட்சைப் பழம் பறிக்கின்றவர்கள்</p><p> உன்னிடம் வந்தால்</p><p> திராட்சைப் பழங்களில்</p><p> சிலவற்றையாவது</p><p> விட்டுவைக்க மாட்டார்களா?</p><p> நீயோ வெனில்</p><p> முற்றிலுமாய்ச் சூறையாடப்பட்டாய்!</p></div><div class='poem poem1'><p> <span class='verseNum'>6</span>ஏசா எவ்வளவாய்க்</p><p> கொள்ளையடிக்கப்பட்டான்!</p><p> மறைத்து வைக்கப்பட்ட</p><p> அவனுடைய கருவூலங்கள்</p><p> சூறை யாடப்பட்டன.</p></div><div class='poem poem1'><p> <span class='verseNum'>7</span>உன்னோடு உடன்படிக்கை</p><p> செய்தவர்கள் யாவரும்</p><p> உன்னை ஏமாற்றி விட்டார்கள்;</p><p> அவர்கள் உன்னை</p><p> நாட்டின் எல்லைவரை</p><p> விரட்டி விட்டார்கள்;</p><p> உன்னோடு உறவாடியவர்கள்</p><p> உனக்கு எதிராய் எழும்பி</p><p> உன்னை மேற்கொண்டார்கள்;</p><p> உன்னோடு உண்டவர்களும்</p><p> நல்லுறவு கொண்டிருந்தவர்களும்</p><p> உனக்குக் கண்ணி வைத்தார்கள்;</p><p> உன்னைக் குறித்து</p><p> ‘அவனுக்கிருந்த அறிவுக்கூர்மை <br/> எங்கே?’ என்றார்கள்.</p></div><div class='poem poem1'><p> <span class='verseNum'>8</span>அந்நாளில் நான்</p><p> ஏதோமிலுள்ள ஞானிகளையும்</p><p> ஏசாவின் மலைமேல் உள்ள</p><p> அறிவாளிகளையும்</p><p> அழிக்காமல் விடுவேனா?</p><p> என்கிறார் ஆண்டவர்.</p></div><div class='poem poem1'><p> <span class='verseNum'>9</span>தேமான்! வலிமைமிக்க உன் வீரர்கள்</p><p> திகிலடைவார்கள்;</p><p> ஆதலால் ஏசாவின்</p><p> மலைமேல் உள்ள யாவரும்,</p><p> வெட்டி வீழ்த்தப்பட்டு மடிவார்கள்.</p></div></div><h3>ஏதோம் தண்டிக்கப்படக் காரணம்</h3><div class='para'><div class='poem poem1'><p> <span class='verseNum'>10</span>உன் சகோதரன் யாக்கோபுக்கு எதிராக <br/> நீ செய்த கொடுமையை முன்னிட்டு,</p><p> நீ வெட்கி நாணுவாய்.</p><p> நீ என்றுமே இல்லாது ஒழிந்து போவாய்.</p></div><div class='poem poem1'><p> <span class='verseNum'>11</span>அயல் நாட்டார் <br/> யாக்கோபின் செல்வத்தைக்</p><p> கொள்ளையிட்ட அந்நாளில் —</p><p> வெளிநாட்டார்</p><p> அவன் வாயில்களுக்குள் புகுந்து</p><p> எருசலேமுக்காகத் தங்களுக்குள்</p><p> சீட்டுப்போட்ட அந்நாளில் —</p><p> நீ விலகி நின்று</p><p> அவர்களுள் ஒருவனாக இருந்தாயே!</p></div><div class='poem poem1'><p> <span class='verseNum'>12</span>நீ உன் சகோதரனுடைய</p><p> நாளைக் கண்டு,</p><p> அவனுடைய வேதனை</p><p> நாளைக் கண்டு</p><p> மகிழ்ச்சியடையாது</p><p> இருந்திருக்க வேண்டும்;</p><p> யூதாவின் மக்களைப் பார்த்து</p><p> அவர்களின் அழிவு நாளில்</p><p> களிப்படையாது</p><p> இருந்திருக்க வேண்டும்;</p><p> அவர்களின் துன்ப நாளில்</p><p> இறுமாப்படையாது <br/> இருந்திருக்க வேண்டும்;</p></div><div class='poem poem1'><p> <span class='verseNum'>13</span>என் மக்கள் துன்புற்ற நாளில்,</p><p> அவர்களுடைய வாயில்களுக்குள்</p><p> நுழையாது இருந்திருக்கவேண்டும்;</p><p> அவர்கள் கேடுற்ற நாளில்,</p><p> அவர்களின் அழிவைக் குறித்து</p><p> மகிழ்ச்சியடையாது <br/> இருந்திருக்க வேண்டும்.</p><p> அவர்கள் அழிவுற்ற நாளில்,</p><p> அவர்களின் பொருள்களைக்</p><p> கொள்ளையடிக்காது</p><p> இருந்திருக்க வேண்டும்.</p></div><div class='poem poem1'><p> <span class='verseNum'>14</span>அவர்களுள் தப்பி ஓடியவர்களை</p><p> வெட்டி வீழ்த்தும்படி</p><p> வழிச் சந்துகளில் பதுங்கியிராது</p><p> இருந்திருக்க வேண்டும்;</p><p> அவர்கள் துயருற்ற நாளில்,</p><p> அவர்களில் எஞ்சியோரைக்</p><p> காட்டிக் கொடுக்காது</p><p> இருந்திருக்க வேண்டும்.</p></div></div><h3>வேற்றினத்தார்மேல் வரும் தண்டனைத் தீர்ப்பு</h3><div class='para'><div class='poem poem1'><p> <span class='verseNum'>15</span>ஏனெனில், ஆண்டவரின் நாள்</p><p> வேற்றினத்தார் எல்லார் மேலும் <br/> வரப்போகின்றது;</p><p> நீ செய்ததுபோலவே</p><p> உனக்கும் செய்யப்படும்;</p><p> நீ செய்த வினைகள்</p><p> உன் தலைமேலேயே விழும்.</p></div><div class='poem poem1'><p> <span class='verseNum'>16</span>என் திரு மலையில்,</p><p> நீங்கள் என் தண்டனையாகிய</p><p> பானத்தைக் குடித்தது போலவே</p><p> வேற்றினத்தார் அனைவரும் <br/> குடிப்பார்கள்.</p><p> மேலும்குடிப்பார்கள்,</p><p> குடித்துக் கொண்டே இருப்பார்கள்;</p><p> குடித்து மயங்கிக்கிடப்பார்கள்.</p></div></div><h3>இஸ்ரயேலின் வெற்றி</h3><div class='para'><div class='poem poem1'><p> <span class='verseNum'>17</span>ஆனால், தப்பிப் பிழைத்தோர்</p><p> சீயோன் மலையில் இருப்பர்;</p><p> சீயோன் மலையும்</p><p> தூய்மையாய் இருக்கும்;</p><p> யாக்கோபின் குடும்பத்தார்</p><p> தங்கள் உரிமைச் சொத்தைத்<br/>திரும்பப் பெறுவர்.</p></div><div class='poem poem1'><p> <span class='verseNum'>18</span>யாக்கோபின் குடும்பத்தார்</p><p> நெருப்பாய் இருப்பர்;</p><p> யோசேப்பின் குடும்பத்தார்</p><p> தீப்பிழம்பாய் இருப்பர்;</p><p> ஏசாவின் குடும்பத்தாரோ</p><p> வைக்கோலாய் இருப்பர்;</p><p> அவர்கள் இவர்களைத்</p><p> தீக்கிரையாக்கி</p><p> முற்றிலும் அழித்து விடுவார்கள்;</p><p> ஏசாவின் குடும்பத்தாருள்</p><p> எவருமே தப்பமாட்டார்;</p><p> ஆண்டவரே இதைக் கூறினார்.</p></div><div class='poem poem1'><p> <span class='verseNum'>19</span>நெகேபில் இருப்பவர்கள்</p><p> ஏசாவின் மலையைத்</p><p> தமதாக்கிக் கொள்வார்கள்.</p><p> செபேலாவைச் சார்ந்தவர்கள்</p><p> பெலிஸ்தியர் நாட்டை</p><p> உரிமையாக்கிக் கொள்வார்கள்.</p><p> அவர்கள் எப்ராயிம்,</p><p> சமாரியா நாடுகளைத்</p><p> தம் உடைமையாக்கிக் கொள்வார்கள்;</p><p> பென்யமினோ</p><p> கிலயாதைத்</p><p> தனக்குச் சொந்தமாக்கிக் கொள்வான்.</p></div><div class='poem poem1'><p> <span class='verseNum'>20</span>இஸ்ரயேலிலிருந்து</p><p> நாடுகடத்தப்பட்ட வீரர்கள்</p><p> திரும்பி வந்து</p><p> பெனீசியாவிலிருந்து</p><p> சாரிபாத்து வரை உள்ள நாட்டை</p><p> உரிமையாக்கிக் கொள்வர்;</p><p> எருசலேமிலிருந்து செபராதுக்கு</p><p> நாடுகடத்தப்பட்டோர்</p><p> நெகேபின் நகர்களைச்</p><p> சொந்தமாக்கிக் கொள்வர்.</p></div><div class='poem poem1'><p> <span class='verseNum'>21</span>விடுதலை பெற்றோர்*</p><p> ஏசாவின் மலையை ஆளுவதற்குச்</p><p> சீயோன் மலைமேல் ஏறுவர்;</p><p> அரசாட்சி ஆண்டவருக்கே உரித்தாகும்.</p></div><hr style="background-color: red; height: 1px; border: 0;"/><span class='footnote'><b>1:21</b> <i>‛வெற்றி வீரர்கள்’ என்பது எபிரேய பாடம்.</i></span> 				</div>
	</section>
			<!-- Footer -->
<footer id="footer">
	<div class="container">
		<div class="row">
			<section class="4u 6u(medium) 12u$(small)">
				<h3>Partners</h3>
				<p></p>
				<ul class="alt">
				
				<li>Currently No one... :( But you can be the first. <a href="http://web.madharasan.com/contact" target="_blank">Drop me a line..</a> :)</a></li>
				</ul>
			</section>
			<section class="4u 6u$(medium) 12u$(small)">
				<h3>Inspired By</h3>
				<p>The following were the source of inspiration for this project:</p>
				<ul class="alt">
					
					<li><a href="https://www.youtube.com/watch?v=tu4t9FKn9M4">Why Bible Typography Matters?</a> &ndash; Mark L. Ward, Jr</li>
					<li><a href="http://www.bibledesignblog.com/">Bible Design Blog</a> &ndash; J. Mark Bertrand</li>
					<li><a href="http://www.bibliotheca.co/">BIBLIOTHECA</a> &ndash; Adam Lewis Greene</li>
					
				</ul>
			</section>
			<section class="4u$ 12u$(medium) 12u$(small)">
				<h3>Connect with Us</h3>
				<ul class="icons">
				<li><a href="https://facebook.com/Thiruviviliam" class="icon rounded fa-facebook" target="_blank"><span class="label">Facebook</span></a></li>
				<li><a href="https://github.com/jayarathina/Tamil-Bible-Database" class="icon rounded fa-github" target="_blank"><span class="label" >Github</span></a></li>
				</ul>
				<h3>Author</h3>
				<ul class="icons">
					<li><a href="http://madharasan.com/" class="icon rounded fa-user" target="_blank"><span class="label">WebPage</span></a></li>
					<li><a href="https://facebook.com/jayarathina" class="icon rounded fa-facebook" target="_blank"><span class="label">Facebook</span></a></li>
					<li><a href="http://web.madharasan.com/contact" class="icon rounded fa-envelope-o" target="_blank"><span class="label">Contact</span></a></li>
				</ul>
				<img src="../webincludes/images/publicdomain.png" height='50px' align="bottom" />
			</section>
		</div>
		<ul class="copyright">
			<li>
				<a href="#" class="icon fa-thumbs-up"><span class="label">Copyfree</span></a>
				No rights reserved.
			</li>
			<li>
				<a href='../terms.html'>Terms and Conditions</a>
			</li>		</ul>
	</div>
	
<!-- Start of StatCounter Code for Default Guide -->
<script type="text/javascript">
var sc_project=10337712; 
var sc_invisible=1; 
var sc_security="9cf0800b"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/free-web-stats/"
target="_blank"><img class="statcounter"
src="http://c.statcounter.com/10337712/0/9cf0800b/1/"
alt="free web stats"></a></div></noscript>
<!-- End of StatCounter Code for Default Guide -->
</footer>	</body>
</html>