<!DOCTYPE html>
<html lang="ta">
	<head>
		<meta charset="UTF-8">
		<title>யோவான் - அதிகாரம் 1</title>
		<meta http-equiv="content-type" content="text/html; charset=utf-8" />
<meta name="description" content="திருவிவிலியம் பொது மொழிபெயர்ப்பை இணையத்தில் உரை திருத்த ஒரு கூட்டு முயற்சி. Tamil Bible MySQL Database in Unicode" />
<meta name="keywords" content="திருவிவிலியம், தமிழ் விவிலியம், திருவிவிலியம் பொது மொழிபெயர்பு, கத்தோலிக்க விவிலியம், Tamil Bible, Tamil Catholic Bible, TNBCLC Bible" />

<script src="../webincludes/js/jquery.min.js"></script>
<script src="../webincludes/js/skel.min.js"></script>
<script src="../webincludes/js/skel-layers.min.js"></script>
<script src="../webincludes/js/init.js"></script>

<noscript>
	<link rel="stylesheet" href="../webincludes/css/skel.css" />
	<link rel="stylesheet" href="../webincludes/css/style.css" />
	<link rel="stylesheet" href="../webincludes/css/style-xlarge.css" />
</noscript>

<script type="text/javascript">
initSettings('webincludes');
</script>		<link rel="stylesheet" type="text/css" href="../webincludes/css_/chapter.css">
	</head>
	<body>
		<script>document.write('<div class="loader" style="background:url(http://localhost/e/bible/webincludes/images/loader.gif) 50% 50% no-repeat rgb(255,255,255);"></div>');</script>

<!-- Header -->
<header id="header">
	<h1>திருவிவிலியம்</h1>
	<nav id="nav">
		<ul>
			<li><a href="../index.html">முகப்பு</a></li>
			<li><a href="../toc.html">அட்டவணை</a></li>
			<li><a href="../doc1.html">Help</a></li>
		</ul>
	</nav>
</header>		<!-- Main -->
			<section id="main" class="wrapper">
				<div class="container">

					<header class="major">
						<h3>யோவான் - 1</h3>
						<p>
															<a href='1.html'>1</a>
															<a href='2.html'>2</a>
															<a href='3.html'>3</a>
															<a href='4.html'>4</a>
															<a href='5.html'>5</a>
															<a href='6.html'>6</a>
															<a href='7.html'>7</a>
															<a href='8.html'>8</a>
															<a href='9.html'>9</a>
															<a href='10.html'>10</a>
															<a href='11.html'>11</a>
															<a href='12.html'>12</a>
															<a href='13.html'>13</a>
															<a href='14.html'>14</a>
															<a href='15.html'>15</a>
															<a href='16.html'>16</a>
															<a href='17.html'>17</a>
															<a href='18.html'>18</a>
															<a href='19.html'>19</a>
															<a href='20.html'>20</a>
															<a href='21.html'>21</a>
													</p>
					</header>
					
					<h2>1. முன்னுரைப் பாடல்</h2><h3>வாக்கு மனிதராதல்</h3><div class='para'> <div class='poem poem1'><p><span class='verseNum'>1</span>தொடக்கத்தில் வாக்கு இருந்தது; </p><p> அவ்வாக்கு கடவுளோடு இருந்தது; </p><p> அவ்வாக்கு கடவுளாயும் இருந்தது.*</p></div> <div class='poem poem1'><p><span class='verseNum'>2</span>வாக்கு என்னும் அவரே தொடக்கத்தில் </p><p> கடவுளோடு இருந்தார்.</p></div> <div class='poem poem1'><p><span class='verseNum'>3</span>அனைத்தும் அவரால் உண்டாயின; </p><p> உண்டானது எதுவும் அவரால் </p><p> அன்றி உண்டாகவில்லை.</p></div> <div class='poem poem1'><p><span class='verseNum'>4</span>அவரிடம் வாழ்வு இருந்தது; </p><p> அவ்வாழ்வு மனிதருக்கு ஒளியாய் இருந்தது.</p></div> <div class='poem poem1'><p><span class='verseNum'>5</span>அந்த ஒளி இருளில் ஒளிர்ந்தது; </p><p> இருள் அதன்மேல் வெற்றி கொள்ளவில்லை.*</p></div> <div class='poem poem1'><p><span class='verseNum'>6</span>கடவுள் அனுப்பிய ஒருவர் இருந்தார்; </p><p> அவர் பெயர் யோவான்.</p></div> <div class='poem poem1'><p><span class='verseNum'>7</span>அவர் சான்று பகருமாறு வந்தார். </p><p> அனைவரும் தம் வழியாக நம்புமாறு </p><p> அவர் ஒளியைக்குறித்துச் </p><p> சான்று பகர்ந்தார்.</p></div> <div class='poem poem1'><p><span class='verseNum'>8</span>அவர் அந்த ஒளி அல்ல; </p><p> மாறாக, ஒளியைக் குறித்துச் </p><p> சான்று பகர வந்தவர்.</p></div> <div class='poem poem1'><p><span class='verseNum'>9</span>அனைத்து மனிதரையும் </p><p> ஒளிர்விக்கும் உண்மையான ஒளி </p><p> உலகிற்கு வந்துகொண்டிருந்தது.</p></div> <div class='poem poem1'><p><span class='verseNum'>10</span>ஒளியான அவர் உலகில் இருந்தார். </p><p> உலகு அவரால்தான் உண்டானது. </p><p> ஆனால் உலகு அவரை </p><p> அறிந்து கொள்ளவில்லை.</p></div> <div class='poem poem1'><p><span class='verseNum'>11</span>அவர் தமக்குரியவர்களிடம் வந்தார்.** </p><p> அவருக்கு உரியவர்கள் அவரை </p><p> ஏற்றுக்கொள்ளவில்லை.</p></div> <div class='poem poem1'><p><span class='verseNum'>12</span>அவரிடம் நம்பிக்கை கொண்டு </p><p> அவரை ஏற்றுக்கொண்ட </p><p> ஒவ்வொருவருக்கும் அவர் </p><p> கடவுளின் பிள்ளைகள் ஆகும் </p><p> உரிமையை அளித்தார்.</p></div> <div class='poem poem1'><p><span class='verseNum'>13</span>அவர்கள் இரத்தத்தினாலோ </p><p> உடல் இச்சையினாலோ </p><p> ஆண்மகன் விருப்பத்தினாலோ </p><p> பிறந்தவர்கள் அல்ல; </p><p> மாறாகக் கடவுளால் பிறந்தவர்கள்.</p></div> <div class='poem poem1'><p><span class='verseNum'>14</span>வாக்கு மனிதர் ஆனார்; </p><p> நம்மிடையே குடிகொண்டார். </p><p> அவரது மாட்சியை நாங்கள் கண்டோம். </p><p> அருளும் உண்மையும் நிறைந்து </p><p> விளங்கிய அவர் தந்தையின் ஒரே மகன் </p><p> என்னும் நிலையில் </p><p> இம்மாட்சியைப் பெற்றிருந்தார்.</p></div> <div class='poem poem1'><p><span class='verseNum'>15</span>யோவான் அவரைக் குறித்து, </p><p> “எனக்குப்பின் வரும் இவர் </p><p> என்னைவிட முன்னிடம் பெற்றவர்; </p><p> ஏனெனில், எனக்கு முன்பே </p><p> இருந்தார் என்று நான் </p><p> இவரைப்பற்றியே சொன்னேன்” </p><p> என உரத்த குரலில் சான்று பகர்ந்தார்.</p></div> <div class='poem poem1'><p><span class='verseNum'>16</span>இவரது நிறைவிலிருந்து நாம் யாவரும் </p><p> நிறைவாக அருள் பெற்றுள்ளோம்.</p></div> <div class='poem poem1'><p><span class='verseNum'>17</span>திருச்சட்டம் மோசே வழியாகக் </p><p> கொடுக்கப்பட்டது; </p><p> அருளும் உண்மையும் இயேசு </p><p> கிறிஸ்து வழியாய் வெளிப்பட்டன.</p></div> <div class='poem poem1'><p><span class='verseNum'>18</span>கடவுளை யாரும் என்றுமே கண்டதில்லை; </p><p> தந்தையின் நெஞ்சத்திற்கு </p><p> நெருக்கமானவரும் கடவுள்தன்மை </p><p> கொண்டவருமான ஒரே மகனே </p><p> அவரை வெளிப்படுத்தியுள்ளார்.</p></div></div><h2>2. முதல் பாஸ்கா விழா</h2><h3>திருமுழுக்கு யோவான் சான்று பகர்தல்<br/>(மத் 3:1-12; மாற் 1:7-8; லூக் 3:15-17)</h3><div class='para'> <span class='verseNum'>19</span>எருசலேமிலுள்ள யூதர்கள் குருக்களையும் லேவியர்களையும் யோவானிடம் அனுப்பி, “நீர் யார்?” என்று கேட்டபோது அவர், “நான் மெசியா அல்ல” என்று அறிவித்தார். <span class='verseNum'>20</span>இதை அவர் வெளிப்படையாகக் கூறி, மறுக்காமல் ஒப்புக்கொண்டார். <span class='verseNum'>21</span>அப்போது, “அப்படியானால் நீர் யார்? நீர் எலியாவா?” என்று அவர்கள் கேட்க, அவர், “நானல்ல” என்றார் “நீர் தாம் வர வேண்டிய இறைவாக்கினரா?” என்று கேட்டபோதும், அவர், “இல்லை” என்று மறுமொழி கூறினார். <span class='verseNum'>22</span>அவர்கள் அவரிடம், “நீர் யார்? எங்களை அனுப்பியவர்களிடம் நாங்கள் மறுமொழி சொல்லியாக வேண்டும்; எனவே உம்மைப்பற்றி என்ன சொல்கிறீர்?” என்று கேட்டார்கள். <span class='verseNum'>23</span>அதற்கு அவர், <div class='poem poem1'><p>“‘ஆண்டவருக்காக வழியைச் </p><p> செம்மையாக்குங்கள் </p><p> எனப் பாலைநிலத்தில் குரல் </p><p> ஒன்று கேட்கிறது’</p></div> என்று இறைவாக்கினர் எசாயா உரைத்தது என்னைப்பற்றியே” என்றார். <span class='verseNum'>24</span>பரிசேயரால் அனுப்பப்பட்ட அவர்கள் <span class='verseNum'>25</span>அவரிடம், “நீர் மெசியாவோ எலியாவோ வர வேண்டிய இறைவாக்கினரோ அல்லவென்றால் ஏன் திருமுழுக்குக் கொடுக்கிறீர்?” என்று கேட்டார்கள். <span class='verseNum'>26</span>யோவான் அவர்களிடம், “நான் தண்ணீரால் திருமுழுக்குக் கொடுக்கிறேன். நீங்கள் அறியாத ஒருவர் உங்களிடையே நிற்கிறார்; <span class='verseNum'>27</span>அவர் எனக்குப்பின் வருபவர்; அவருடைய மிதியடிவாரை அவிழ்க்கக்கூட எனக்குத் தகுதியில்லை” என்றார். <span class='verseNum'>28</span>இவை யாவும் யோர்தான் ஆற்றுக்கு அக்கரையிலுள்ள பெத்தானியாவில் நிகழ்ந்தன. அங்குதான் யோவான் திருமுழுக்குக் கொடுத்துக் கொண்டிருந்தார்.</div><div class='para'> <span class='verseNum'>29</span>மறுநாள் இயேசு தம்மிடம் வருவதைக் கண்ட யோவான், “இதோ! கடவுளின் ஆட்டுக்குட்டி! ஆட்டுக்குட்டியாம் இவரே உலகின் பாவத்தைப் போக்குபவர். <span class='verseNum'>30</span>எனக்குப்பின் வரும் இவர் என்னைவிட முன்னிடம் பெற்றவர்; ஏனெனில் எனக்கு முன்பே இருந்தார் என்று நான் இவரைப்பற்றியே சொன்னேன். <span class='verseNum'>31</span>இவர் யாரென்று எனக்கும் தெரியாதிருந்தது. ஆனால் இஸ்ரயேல் மக்களுக்கு இவரை வெளிப்படுத்தும் பொருட்டே நான் வந்துள்ளேன்; தண்ணீரால் திருமுழுக்குக் கொடுத்தும் வருகிறேன்” என்றார்.</div><div class='para'> <span class='verseNum'>32</span>தொடர்ந்து யோவான் சான்றாகக் கூறியது: “தூய ஆவி புறாவைப்போல வானிலிருந்து இறங்கி இவர் மீது இருந்ததைக் கண்டேன். <span class='verseNum'>33</span>இவர் யாரென்று எனக்கும் தெரியாதிருந்தது. ஆனால் தண்ணீரால் திருமுழுக்குக் கொடுக்கும்படி என்னை அனுப்பியவர் ‘தூய ஆவி இறங்கி யார்மீது இருப்பதைக் காண்பீரோ அவரே தூய ஆவியால் திருமுழுக்குக் கொடுப்பவர்’ என்று என்னிடம் சொல்லியிருந்தார். <span class='verseNum'>34</span>நானும் கண்டேன்; இவரே இறைமகன் எனச் சான்றும் கூறிவருகிறேன்.”</div><h3>முதல் சீடர்களை அழைத்தல்</h3><div class='para'> <span class='verseNum'>35</span>மறு நாள் யோவான் தம் சீடர் இருவருடன் மீண்டும் அங்கு நின்று கொண்டிருந்தார். <span class='verseNum'>36</span>இயேசு அப்பக்கம் நடந்து சென்று கொண்டிருந்தார். யோவான் அவரைக் கூர்ந்து பார்த்து, “இதோ! கடவுளின் ஆட்டுக்குட்டி” என்றார்.</div><div class='para'> <span class='verseNum'>37</span>அந்தச் சீடர் இருவரும் அவர் சொன்னதைக் கேட்டு இயேசுவைப் பின் தொடர்ந்தனர். <span class='verseNum'>38</span>இயேசு திரும்பிப் பார்த்து, அவர்கள் தம்மைப் பின் தொடர்வதைக் கண்டு, <div class='redLetter'>“என்ன தேடுகிறீர்கள்?”</div> என்று அவர்களிடம் கேட்டார். அவர்கள், “ரபி*, நீர் எங்கே தங்கியிருக்கிறீர்?” என்று கேட்டார்கள். <span class='verseNum'>39</span>அவர் அவர்களிடம், <div class='redLetter'>“வந்து பாருங்கள்”</div> என்றார். அவர்களும் சென்று அவர் தங்கியிருந்த இடத்தைப் பார்த்தார்கள். அப்போது ஏறக்குறைய மாலை நான்கு மணி. அன்று அவர்கள் அவரோடு தங்கினார்கள்.</div><div class='para'> <span class='verseNum'>40</span>யோவான் சொன்னதைக் கேட்டு இயேசுவைப் பின்தொடர்ந்த இருவருள் அந்திரேயா ஒருவர். அவர் சீமோன் பேதுருவின் சகோதரர். <span class='verseNum'>41</span>அவர் போய் முதலில் தம் சகோதரரான சீமோனைப் பார்த்து, “மெசியாவைக் கண்டோம்” என்றார். ‘மெசியா’ என்றால் அருள்பொழிவு பெற்றவர் என்பது பொருள். <span class='verseNum'>42</span>பின்பு அவர் சீமோனை இயேசுவிடம் அழைத்து வந்தார். இயேசு அவரைக் கூர்ந்து பார்த்து, <div class='redLetter'>“நீ யோவானின் மகன் சீமோன். இனி ‘கேபா’ எனப்படுவாய்”</div> என்றார். ‘கேபா’ என்றால் ‘பாறை’* என்பது பொருள்.</div><h3>பிலிப்பு, நத்தனியேல் ஆகியோரை அழைத்தல்</h3><div class='para'> <span class='verseNum'>43</span>மறு நாள் இயேசு கலிலேயாவுக்குச் செல்ல விரும்பினார். அப்போது அவர் பிலிப்பைக் கண்டு, <div class='redLetter'>“என்னைப் பின்தொடர்ந்து வா”</div> எனக் கூறினார்.</div><div class='para'> <span class='verseNum'>44</span>பிலிப்பு பெத்சாய்தா என்னும் ஊரைச் சேர்ந்தவர். அந்திரேயா, பேதுரு ஆகியோரும் இவ்வூரையே சேர்ந்தவர்கள். <span class='verseNum'>45</span>பிலிப்பு நத்தனியேலைப் போய்ப் பார்த்து, இறைவாக்கினர்களும் திருச்சட்ட நூலில் மோசேயும் குறிப்பிட்டுள்ளவரை நாங்கள் கண்டுகொண்டோம். நாசரேத்தைச் சேர்ந்த யோசேப்பின் மகன் இயேசுவே அவர்” என்றார். <span class='verseNum'>46</span>அதற்கு நத்தனியேல், “நாசரேத்திலிருந்து நல்லது எதுவும் வர முடியுமோ?” என்று கேட்டார். பிலிப்பு அவரிடம், “வந்து பாரும்” என்று கூறினார்.</div><div class='para'> <span class='verseNum'>47</span>நத்தனியேல் தம்மிடம் வருவதை இயேசு கண்டு, <div class='redLetter'>“இவர் உண்மையான இஸ்ரயேலர், கபடற்றவர்”</div> என்று அவரைக் குறித்துக் கூறினார்.</div><div class='para'> <span class='verseNum'>48</span>நத்தனியேல், “என்னை உமக்கு எப்படித் தெரியும்?” என்று அவரிடம் கேட்டார். இயேசு, <div class='redLetter'>“பிலிப்பு உம்மைக் கூப்பிடுவதற்கு முன்பு நீர் அத்திமரத்தின்கீழ் இருந்த போதே நான் உம்மைக் கண்டேன்”</div> என்று பதிலளித்தார்.</div><div class='para'> <span class='verseNum'>49</span>நத்தனியேல் அவரைப் பார்த்து, “ரபி, நீர் இறை மகன்; நீரே இஸ்ரயேல் மக்களின் அரசர்” என்றார்.</div><div class='para'> <span class='verseNum'>50</span>அதற்கு இயேசு, <div class='redLetter'>“உம்மை அத்திமரத்தின்கீழ் கண்டேன் என்று உம்மிடம் சொன்னதாலா நம்புகிறீர்? இதைவிடப் பெரியவற்றைக் காண்பீர்”</div> என்றார். <span class='verseNum'>51</span>மேலும் <div class='redLetter'>“வானம் திறந்திருப்பதையும் கடவுளின் தூதர்கள் மானிடமகன்மீது ஏறுவதையும் இறங்குவதையும் காண்பீர்கள் என மிக உறுதியாக உங்களுக்குச் சொல்கிறேன்”</div> என்று அவரிடம் கூறினார்.
				</div>
			</section>
			<!-- Footer -->
<footer id="footer">
	<div class="container">
		<div class="row">
			<section class="4u 6u(medium) 12u$(small)">
				<h3>Partners</h3>
				<p></p>
				<ul class="alt">
				
				<li>Currently No one... :( But you can be the first. <a href="http://web.madharasan.com/contact" target="_blank">Drop me a line..</a> :)</a></li>
				</ul>
			</section>
			<section class="4u 6u$(medium) 12u$(small)">
				<h3>Inspired By</h3>
				<p>The following were the source of inspiration for this project:</p>
				<ul class="alt">
					
					<li><a href="https://www.youtube.com/watch?v=tu4t9FKn9M4">Why Bible Typography Matters?</a> &ndash; Mark L. Ward, Jr</li>
					<li><a href="http://www.bibledesignblog.com/">Bible Design Blog</a> &ndash; J. Mark Bertrand</li>
					<li><a href="http://www.bibliotheca.co/">BIBLIOTHECA</a> &ndash; Adam Lewis Greene</li>
					
				</ul>
			</section>
			<section class="4u$ 12u$(medium) 12u$(small)">
				<h3>Connect with Us</h3>
				<ul class="icons">
				<li><a href="https://facebook.com/Thiruviviliam" class="icon rounded fa-facebook" target="_blank"><span class="label">Facebook</span></a></li>
				<li><a href="https://github.com/jayarathina/Tamil-Bible-Database" class="icon rounded fa-github" target="_blank"><span class="label" >Github</span></a></li>
				</ul>
				<h3>Author</h3>
				<ul class="icons">
					<li><a href="http://madharasan.com/" class="icon rounded fa-user" target="_blank"><span class="label">WebPage</span></a></li>
					<li><a href="https://facebook.com/jayarathina" class="icon rounded fa-facebook" target="_blank"><span class="label">Facebook</span></a></li>
					<li><a href="http://web.madharasan.com/contact" class="icon rounded fa-envelope-o" target="_blank"><span class="label">Contact</span></a></li>
				</ul>
				<img src="../webincludes/images/publicdomain.png" height='50px' align="bottom" />
			</section>
		</div>
		<ul class="copyright">
			<li>
				<a href="#" class="icon fa-thumbs-up"><span class="label">Copyfree</span></a>
				No rights reserved.
			</li>
			<li>
				<a href='../terms.html'>Terms and Conditions</a>
			</li>		</ul>
	</div>
	
<!-- Start of StatCounter Code for Default Guide -->
<script type="text/javascript">
var sc_project=10337712; 
var sc_invisible=1; 
var sc_security="9cf0800b"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/free-web-stats/"
target="_blank"><img class="statcounter"
src="http://c.statcounter.com/10337712/0/9cf0800b/1/"
alt="free web stats"></a></div></noscript>
<!-- End of StatCounter Code for Default Guide -->
</footer>	</body>
</html>